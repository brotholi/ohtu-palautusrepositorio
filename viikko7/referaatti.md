## Referaatti Kenny Heinosen kandidaattityöstä Ohjelmistoala ja ryhmätyöskentely

Heinonen käsittelee kandissaan ryhmätyön merkitystä ohjelmistotuotantoprosessissa sekä sitä, kuinka myers—briggsin tyyppi-indikaattorin persoonallisuustyypit ovat hyödyksi eri ohjelmistotuotantoprosessin vaiheessa. Heinosen keskeiset tutkimustukset ovat, että ryhmätyötaidot ovat ohjelmistotuotantoprojektissa tarvittavia ja että niitä voidaan kehittää erilaisilla menetelmillä. Scrumissa, jossa tiimit ovat itseohjautuvia, ryhmätyön merkitys korostuu. On olemassa niin sanottuja ryhmätyön kannalta hyviä ja huonoja piirteitä: hyviä piirteitä ovat muun muassa sosiaalisuus avoimuus ja halu auttaa, kun taas huonoja piirteitä ovat esimerkiksi itsepäisyys ja kielteinen asenne yhteistyöhön. Hyvien ja huonojen piirteiden lisäksi Heinonen esittää, että tietyt persoonallisuuden piirteen omaavat henkilöt voivat sopia eri rooleihin eri prosessien vaiheessa. Esimerkiksi ohjelmoijilta vaaditaan loogisen ajattelun taitoja ja paneutumista yksityiskohtiin ja faktatietoihin. Ohjelmointi on myös usein itsenäistä työtä, joten introvertti saattaa viihtyä työssä paremmin. Testaajan on oltava järjestelmällinen ja suunnittelijan intuitiivinen, mikä tarkoittaa tässä kontekstissa etenkin luovuutta ja kykyä yhdistää erilaisia asioita.
