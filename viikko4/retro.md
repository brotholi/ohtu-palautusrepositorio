# Tiivistelmä - retrotekniikat 
Start, Stop, Continue, More of, Less of Wheel -tekniikassa retron vetäjä piirtää valkotaululle niin sanotun pyörän eli *wheelin* ja jakaa sen viiteen eri osioon. Pyörän osioissa *start*, *stop*, *continue*, *more of* ja *less of* kuvataan, mitä tiimi haluaa parantaa tulevaisuuden toiminnassaan. Vetäjä kysyy tiimiltä kommentteja jokaiseen kategoriaan. Jos tiimi on iso, voidaan jakautua pienempiin ryhmiin esimerkiksi projektien tai tiimin toimintojen mukaan ja käydä lopuksi läpi yhteisesti jokaisen tiimin pyörä. Tämä retrotekniikan kesto on suhteellisen lyhyt, 10-25 minuuttia riippuen tiimistä, ja sen avulla voidaan nopeasti kartoittaa tiimin prosessien toimivuutta tiimin näkökulmasta.

Glad, Sad, Mad -retrotekniikassa ideana on, että jokainen tiimin jäsen listaa edellisestä sprintistä asioita, jotka ovat olleet heistä positiivisia (glad) ja 
tiimin sisäisessä toiminnassa negatiivisia (sad), sekä asioita tiimin ulkopuolella, jotka ovat vaikuttaneet negatiivisesti sprinttiin (mad). Tiimiläiset kirjaavat ideansa muistilapuille kolmen kategorian mukaan, minkä jälkeen niissä olevat ajatukset esitellään muulle tiimille. Tämän jälkeen laput ryhmitellään aiheiden mukaan ja tiimiläiset äänestävät, mistä asioista keskustelua edelleen jatketaan. Tiimin vetäjä ohjaa keskustelun eniten ääniä saaneista, useimmiten viidestä lapusta. Tarkoitus on keskustella siitä, miten tulevassa sprintissä näiden asioiden edistämiseen voidaan vaikuttaa. Glad, Sad, Mad -retrotekniikan kesto voi olla jopa 60 minuuttia, joten siinä on mahdollista käydä syvällisempiäkin keskusteluja tiimin toimintatavoista.





